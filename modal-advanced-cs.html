<p>Formulář pokročilého vyhledávání Vám pomůže&nbsp;sestavovat složitě&nbsp;strukturované dotazy. U každého vyhledávaného výrazu navíc&nbsp;<strong>můžete specifikovat, ve kterých údajích se má hledat</strong>.&nbsp;</p>

<h3><span style="color:#e5004b">Vyhledávací řádek</span></h3>

<p>Z rozbalovacího seznamu&nbsp;(s přednastaveným vyhledáváním <strong>&quot;Ve všech polích&quot;</strong>) si zvolíte, který typ údajů si přejete prohledávat.<br />
Můžete<strong>&nbsp;přidávat další vyhledávací řádky</strong>&nbsp;a do nich zadávat další hledané výrazy.<br />
Na vyhledávací řádky v rámci skupiny můžete&nbsp;<strong>aplikovat logické operátory výběrem z malého&nbsp;rolovacího menu</strong>. Možnosti jsou následující:</p>

<ul>
	<li><strong>Všechny výrazy</strong>&nbsp;- tj. logický operátor AND</li>
	<li><strong>Některé výrazy</strong>&nbsp;- tj. logický operátor OR</li>
	<li><strong>Neobsahuje výrazy</strong>&nbsp;- tj. logický operátor NOT</li>
</ul>

<h3><span style="color:#e5004b">Vyhledávací skupina</span></h3>

<p><strong>Přidání vyhledávací skupiny Vám umožní přidání dalších vyhledávacích řádků, k nimž se může vztahovat další logický operátor.</strong>&nbsp;Můžete tedy například vyhledávat záznamy s výskytem všech výrazů z první skupiny a jen některých výrazů z druhé skupiny.<br />
<strong>Logický operátor lze aplikovat&nbsp;i na vyhledávací skupiny.</strong>&nbsp;Možnosti jsou následující:</p>

<ul>
	<li><strong>Všechny skupiny</strong>&nbsp;- tj. logický operátor AND</li>
	<li><strong>Některé skupiny</strong>&nbsp;- tj. logický operátor OR</li>
</ul>

<p>Pro uplatnění změn provedených ve formuláři je nutné&nbsp;<strong>&quot;Aktualizovat výsledky&quot;</strong>.<br />
Formulář vyprázdníte&nbsp;kliknutím na&nbsp;<strong>&quot;Vyčistit&quot;</strong>.</p>

<p><strong>Příklad:</strong> Chtěli bychom najít publikace o Janu Husovi, ale nehledáme díla, která Jan Hus napsal.</p>

<ol>
	<li>Ponecháme nastavenou volbu&nbsp;<strong>&quot;Ve všech polích&quot;</strong>, do vyhledávacího řádku zadáme &quot;Jan Hus&quot;</li>
	<li>Tlačítkem pod formulářem necháme <strong>&quot;Přidat vyhledávací skupinu&quot;</strong></li>
	<li>V rozbalovacím menu u nové skupiny vybereme <strong>&quot;Neobsahuje výrazy&quot;</strong></li>
	<li>U vyhledávacího řádku v nové skupině zvolíme vyhledávání v polích <strong>&quot;Autor, korporace, akce&quot;</strong> a zadáme &quot;Jan Hus&quot;</li>
	<li>Provedeme vyhledávání tlačítkem <strong>&quot;Aktualizovat výsledky&quot;</strong>&nbsp;</li>
</ol>

<p>V každém vyhledávacím řádku <strong>lze používat tytéž operátory a zástupné znaky jako v jednoduchém vyhledávání</strong> (více <a href="../../../Portal/Page/napoveda#2.1" target="_blank">zde</a>).</p>
